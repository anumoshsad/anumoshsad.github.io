লালি নেই। 
লালি মারা গেছে।
লালিকে ওরা মেরে ফেলেছে।

তখন আমি খুব ছোট। ৩-৪ বয়স হতে পারে। বাবার বদলির চাকরির সুবাদে হবিগঞ্জে থাকি। 
টিনের চাল। বাড়ির পাশে একটা খাল। খালের ওই পাড়ে জঙ্গল। বাড়ির পিছনে বিশাল ক্ষেত-খামারের মত জায়গা।
মফস্বল এলাকা। কেমন যেন সুনসান নিরিবিলি। ভূতুরে। রাতে আবার টিনের চালে নানা রকম শব্দ। 
হয়ত কাক বা কোন পাখি হাঁটাহাঁটি করত। 

একটা কুকুর ছিল। লাল রঙএর। বাড়ির আশেপাশে থাকত। রঙএর জন্য মনে হয় আমরা ডাকতাম লালি বলে। লালির সাথে আমরা অনেক খেলাধুলা করতাম। 
